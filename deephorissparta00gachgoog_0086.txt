-. 62 .-
sent¹, constaret, regibusque adsideret, peculiari potentia
iam utebatur et pro uirili parte res publicas tractabat,
suffragio tantum binis regibus relicto.

Sed in hac rerum mutatione quam demum confirmauit
illa Theopompea quae dicitur rhet-ra, et Polydoro Theo-

pompoque uere tribuenda, si H. Bazin credimus‘2, nus-
quam apparent qui iuris dictionem forensem exercerent

aut decreta senatus exsequerentur, adeo ut defecisse
dicamus omnino eos magistratus qui in aliis ciuitatibUS,
attrita regum auctoritate, et iudicia et curam agendi ne-
gotia e senatus mandatis administrarent.

Nunc, utut se res habet, in mentem reuocare uelim
quam multis testimoniis O. Muellerus ephoros iudiciaria
quadam potestate ornatos in aliis quoque ciuitatibus do-
ricis antiquissimis fuisse demonstrauerit⁵. Sat erit exem-
plum decerpere Therae insulae quo longe ante Theopompi
regnum spartana colonia deducta erat⁴. In his morari
superuacuum est. At non perspicio quo iure harum rerum
existimatores parui faciant narrationem a Diodoro⁸ et a
Pausania⁶ traditam de Polychare messenio querenti apud
ephorOS, ante primi belli messenii exordium, ob iniurias

⁴ Iliad„ IV, 323.

² H. Bazin, De Lycurg0‚ pag. 104-106.

⁸· 0. Mitller, Die Dorier, pag. 107 sqq.

⁴ Id„ ibid., pag. 112.

⁸ Diod„ VIII, fr. 7, Bekk.
ῃ ⁸ Pausan„ IV, 4. 8. Quae testimonia parui fecit inter alios
SchaeferuS, De Ephor. Lacedaemon„ pag. 8. Adde Frickium,
De Ephor. Spartan„ pag. 11.

 

