.. 04 -.

Ab ea auctoritate uere facti sunt ephori populi spartani
uicarii, populi illius dico qui rebus publicis intererat.
aetate Lucurgi; at minorem in dies negotiis ciuilibus ope-
ram is dedit, cum plurima in senatu tractarentur. Quod
iam post bella messenia Herodotus demonstrat. Nam is
testis est, ut supra dictum est ⁸, cum senatu deliberasse
ephoros quoties in graui discrimine uersaretur mos maio-
rum aut disciplina ciuitatiS, saepe etiam ex arbitrio suo
quae optima uiderentur praesumpsisse ². Verisimile est de
hoc officio mandata iamdiu accepisse illos, nec tamen
a regibus, quia in reges ab eis nonnunquam animaduer-
titur, sed a senatu.

Atqui populi senatum uices egisse non est quod multis
euincere conemur3 perpetuam solus exercet ille aucto-
ritatem, cum breuis et saepe intermissa sit popularis con-
tionis potestaS. Inscio populo admonuerunt Anaxandri-
dam ephori senatoresque, nec rem ad contionem detu-
lerunt³. Senatus autem unde creatus est, nisi e populo ?
Nempe errare putamus eos qui Lachmannum secuti ⁴
nullis nisi nobilibus curiam patuisse contendant⁵. Pri-
mum enim senatorum lectio qualem tradit Plutarchus
fuisse⁶ huic sententiae minus apta uidetur; deinde nihil

⁴ Cf. sup., pag. 16-19.

2 Herod., III, 148, ubi de Maeandrio Samio agitur.

⁸ Herod„ V, 40.

⁴ Lachmann, Spartan. Staatsverfass, pag. 134 sqq.

⁸ Inter quos recentior est GilbertuS, Handb. der griechisch.
Staatsaltertbuem. Erst. Band, 1881, pag. 51.

,o Paua„ Lyc„ 26.

 

 

